<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Disciplina e magia</title>
</head><body><br/>
DISCIPLINA E MAGIA<br/>
Dopo il post pubblicato ieri, alcune persone hanno richiesto maggiori spiegazioni riguardo la connessione fra disciplina dell'apparato psicofisico ed evoluzione spirituale. <br/>
&nbsp;Fermo restando che questi sono semplicemente dei post, e non libri dedicati al tema, per cui mi è possibile unicamente accennare i singoli argomenti (e da qui nasce la maggior parte dei fraintendimenti riguardo ciò che scrivo), posso aggiungere che il percorso magico/alchemico va di pari passo con l'utilizzo di una macchina biologica debitamente disciplinata.<br/>
&nbsp;Negli ultimi capitoli del libro che sto scrivendo "La Via della Ricchezza- Il denaro al Servizio dell'umanità" (in uscita a Ottobre), nell'illustrare il lavoro pratico dico che le figure del mago e della maga - e degli alchimisti- nel corso della storia sono sempre state associate al benessere, sia spirituale che economico. Grazie al mecenatismo e all'acquisita capacità di influenzare la realtà, i maghi e gli alchimisti non avevano problemi di denaro, tutt'altro, erano spesso a loro volta mecenati o promotori di azioni di beneficienza. Come è giusto che sia.<br/>
&nbsp;Per mezzo di anni - talvolta decenni - di assiduo lavoro, il mago/alchimista disciplina la sua macchina biologica fino a renderla uno strumento atto a modificare la realtà esterna. Il potere che ottiene all'esterno è direttamente proporzionale al potere ottenuto su sessualità, emozionalita' e pensiero. Gli sforzi fatti per assoggettare alla propria volontà tali stati interiori vengono sempre ripagati.<br/>
&nbsp;La figura del mago spiantato, sempre a caccia di soldi, dipendente da alcool e droga, vendicativo nel carattere e sempre pronto a usare la magia contro i propri nemici ... è un'eredità lasciataci dal mago inglese Aleister Crowley, che, per quanto eccezionalmente bravo dal punto di vista tecnico, non è certo un valido esempio di individuo che ha raggiunto equilibrio, serenità interiore e benessere economico. Per quanto possa risultare simpatico come personaggio, in un percorso reale la conoscenza tecnica non va mai disgiunta dall'esempio umano. È un peccato che il mago meno realizzato della storia venga utilizzato da alcuni giovani come esempio da seguire, quando loro stessi potrebbero fare e ottenere molto più di lui e in minor tempo se si sottoponessero alla necessaria disciplina.<br/>
&nbsp;Il vostro affezionatissimo cane di Dio<br/>
<a href="https://www.facebook.com/salvatorebrizzifanpage/photos/a.946750928748625.1073741827.946737552083296/1356963451060702/?type=3"><img src="https://scontent-mxp1-1.xx.fbcdn.net/v/t1.0-0/p480x480/19553897_1356963451060702_4900116027886241500_n.jpg?oh=79827826a857985a464b588c938ac02b&oe=5A1F5343" width="476" height="635" /></a></body></html>