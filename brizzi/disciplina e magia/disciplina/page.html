<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Disciplina</title>
</head><body><br/>
DISCIPLINARE L'APPARATO PSICOFISICO<br/>
&nbsp;L'uomo di norma crede non sia possibile controllare sesso, emozioni e pensieri. Dice di averci provato ma aver sempre fallito. Si è accorto che desiderio sessuale, rabbia e pensieri arrivano e se ne vanno quando vogliono loro, senza chiedere il permesso. Per cui ne deduce che quelli rivolti al controllo sono sforzi vani. <br/>
&nbsp;Questa idea è però totalmente ascientifica, in quanto ogni qualità può essere migliorata e ogni abitudine meccanica interrotta, se ci si lavora abbastanza a lungo.<br/>
&nbsp;Se una brutta abitudine o tendenza di pensiero possiedono una certa forza in noi è perché in questa - e magari in altre vite - le abbiamo permesso che accumulasse forza, sia perché non vi abbiamo resistito all'inizio, sia a causa della successiva ripetizione. Abbiamo così reso molto facile per il nostro apparato psicofisico muoversi meccanicamente in quella direzione e sempre più difficile - ma mai impossibile- andare in quella opposta.<br/>
&nbsp;L'ammontare dell'energia accumulata è però necessariamente una quantità finita. Se adesso ci siamo resi conto dell'errore fatto in passato e abbiamo deciso di interrompere una tendenza emotiva, acquisire più controllo sull'energia sessuale o vincere una dipendenza dovremo applicare l'energia della nostra volontà non tanto nella direzione opposta alla precedente - attività comunque utile - bensì soprattutto nell'acquisire uno stato di presenza nel qui-e-ora sempre più stabile. Entrambi gli atteggiamenti andranno a erodere giorno dopo giorno l'ammontare della forza meccanica accumulata... fino alla vittoria finale.<br/>
&nbsp;Il vostro fedelissimo cane di Dio<br/>
<br/>
<br/>
<br/>
IL POTERE DELLA DISCIPLINA<br/>
&nbsp;Il maestro Djwal Khul una volta disse che se avesse potuto istruire un giovane disposto a investire nelle discipline spirituali la stessa energia che normalmente si investe nello sport e in altre occupazioni della gioventù, ne avrebbe fatto un maestro (Quinta Iniziazione – Resurrezione) in una sola vita.<br/>
&nbsp;Questo dovrebbe farvi pensare. A cosa state dedicando la vostra vita? State disciplinando ogni giorno un po’ di più i vostri aspetti più grossolani... o siete fra quelli che dicono «L’io che vuole svegliarsi non esiste, quindi non c’è alcuna pratica da svolgere»? Qual è il vostro primo pensiero al mattino e il vostro ultimo pensiero prima di andare a dormire? <br/>
&nbsp;Se non avete in simpatia la disciplina, poi non vi lamentate se le cose nella vostra vita non funzionano, perché la dedizione al Servizio e la disciplina di sé, danno chiari risultati anche nel mondo della materia (nei vostri rapporti, nel vostro lavoro, nelle vostre finanze); se non c’è un riflesso anche materiale, significa che state sbagliando qualcosa. Non s’è mai visto un atleta o un artigiano raggiungere l’eccellenza senza disciplina.<br/>
&nbsp;Non vi prendete mai in giro.<br/>
&nbsp;Il vostro affezionatissimo <br/>
</body></html>