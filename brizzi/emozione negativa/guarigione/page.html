<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>guarigione</title>
</head><body><br/>
Dal momento che il nostro scopo è tornare a sentirci Uno, ogni volta che abbiamo pensieri o comportamenti duali, cioè separativi, creiamo un attrito con lo scorrere dell’Esistenza. Ogni volta che giudichiamo sbagliato qualcosa, in noi o fuori di noi, stiamo entrando in conflitto con l’Esistenza, la quale invece si muove verso l’Uno, e quindi tende all’Amore (agápe). <br/>
&nbsp;La malattia non è altro che la manifestazione più fisica dell’attrito che creiamo sui piani emotivo e mentale nei confronti dell’Esistenza. <br/>
In realtà siamo tutti malati, chi più chi meno, a livello psichico o a livello fisico. Ogni nostra sofferenza psicologica è sintomo che c’è qualcosa che non funziona nel nostro modo di percepire l’Esistenza: i nostri pensieri si dirigono verso la separazione anziché verso l’Uno e l’Amore. E resteremo malati fino a quando non smetteremo di provare sentimenti separativi verso il mondo. <br/>
&nbsp;Si può anche dire che la malattia sorge da una mancanza d’amore. Tutte le volte che giudichiamo sbagliato qualcuno anziché amarlo, ci stiamo allontanando dallo scopo per cui siamo venuti sulla Terra – ritornare all’Uno – e stiamo gettando il seme di un futuro disturbo, che può essere sia psichico che fisico. Da questo deriva che il problema della guarigione è un problema religioso (re-ligare = unire di nuovo), non scientifico. <br/>
&nbsp;Si guarisce per Fede e si guarisce riavvicinandosi a Dio. <br/>
&nbsp;-Salvatore Brizzi- Risveglio<br/>
</body></html>