<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>emozione negativa</title>
</head><body>L’emozione negativa non riguarda mai la presenza o l’assenza di una particolare condizione, altrimenti, di fronte alla stessa circostanza, tutti manifesterebbero la stessa reazione; essa riguarda invece la struttura interna della nostra macchina biologica, i suoi condizionamenti, i suoi ‘programmi’ di reazione agli stimoli esterni. <br/>
Tutte le volte che giudichiamo sbagliato o ingiusto qualcuno o qualcosa, ci predisponiamo a un’emozione negativa. Se nei nostri vecchi e radicati schemi di pensiero ci sono molte idee di ingiusto e di sbagliato, allora proveremo molte emozioni negative! <br/>
La causa è nei nostri schemi, cioè nei nostri pregiudizi – i nostri giudizi preconfezionati su fatti e persone – non certo negli eventi, i quali sono di per se stessi delle manifestazioni energetiche neutrali. <br/>
Il nostro vecchio modo di vedere il mondo è l’unico motivo della nostra sofferenza. Anche se riusciamo a mutare la situazione esterna, ma i nostri schemi mentali rimangono gli stessi, prima o poi creeremo intorno a noi una situazione analoga, dove proveremo sempre le medesime emozioni negative. <br/>
&nbsp;La divisione giusto/sbagliato è SEMPRE falsa, perché nella crea- zione non ci sono errori, non possono, cioè, esistere persone o fatti oggettivamente sbagliati. Il concetto di errore è un parto della nostra mente e della sua visione adulterata, non sintetica, non animica, dell’Universo. <br/>
&nbsp;-Salvatore Brizzi-</body></html>