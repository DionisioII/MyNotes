<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>rivolgere lo sguardo al cielo</title>
</head><body><br/>
VOLGERE LO SGUARDO AL CIELO<br/>
&nbsp;La nostra vita è costantemente infarcita di piccole e grandi preoccupazioni. Rimostranze, lotte, tormenti per cose fatte o non fatte, rancori causati da vecchi dissapori. Ma anche piccole soddisfazioni, euforie passeggere, traguardi raggiunti. Che tali emozioni siano positive o negative... in fondo non fa una gran differenza, sono due facce della stessa medaglia. Ognuna di esse a breve richiamerà il suo contrario.<br/>
&nbsp;Il punto è la direzione del nostro sguardo. Siamo abituati a guardare in basso, verso le mille attività della nostra personalità, negative o positive che siano. Non siamo abituati a nutrirci d’infinito. Nell’esoterismo si dice “Rivolgere lo sguardo alla Terra” o “Rivolgere lo sguardo al Cielo”.<br/>
&nbsp;Ansie, ambizioni, dispute di vario genere, piccole rivincite sul lavoro... sono capaci di calamitare le nostre energie e trattenerle “in basso”. In tal modo non tiriamo mai fuori la testa dalle sabbie mobili e continuiamo a grufolare nel fango.<br/>
&nbsp;Il concetto di Dio – non afferrabile con la mente – serve proprio allo scopo di indicarci costantemente la direzione dell’infinito, del sovramondano, dell’inconcepibile in quanto eternamente vasto. Le cattedrali d’una volta, nella loro maestosità, venivano progettate con questo scopo: portare il fedele al trascendimento della quotidianità. E per coloro il cui Cuore non si è ancora atrofizzato, esse rivestono anche oggi la loro funzione.<br/>
&nbsp;Non è Dio a essere morto, come affermava Nietzsche, ma siamo noi che stiamo morendo a Lui, e il problema è tutto nostro.<br/>
&nbsp;Il vostro cane ancora vivo<br/>
<br/>
</body></html>