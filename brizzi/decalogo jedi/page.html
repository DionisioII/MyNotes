<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>decalogo jedi</title>
</head><body>1) Il fondamento del divenire uno Jedi è la capacità di restare presente a volontà. Lo Jedi si ricorda di sé o perlomeno si trova in uno stato di attenzione. Non importa quanto spesso la macchina biologica cade di nuovo addormentata, in quanto i periodi in cui è sveglia si sommano.<br/>
<br/>
2) Il cavaliere Jedi non si concentra sul cambiamento della sua macchina biologica; questa cambierà come conseguenza dell’essere portata ripetutamente in stato di veglia attraverso il ricordo di sé. Il cambiamento della macchina è un effetto collaterale della presenza.<br/>
&nbsp;<br/>
3)Scopo dello Jedi è agire nel mondo come un mago bianco al servizio della Forza. Per fare questo deve ottenere il progressivo controllo del corpo, del sesso, delle emozioni e della mente. Deve risvegliare la macchina biologica per utilizzarla come strumento magico.<br/>
<br/>
4)Il guerriero Jedi può vedere e comprendere quale lavoro deve svolgere all’interno della sua macchina e -di conseguenza- quali sono le attività che può svolgere nel mondo, solo approfittando di ripetuti momenti di risveglio provocati dallo sforzo di ricordarsi di sé.<br/>
<br/>
5)Mi chiedete se i cavalieri Jedi sono anche donne. Rispondo che ci sono anche donne (non avete visto la terza trilogia di Star Wars?) e che non solo esse sono spesso le più determinate nella fase di addestramento, ma che sono più capaci di unire il fuoco del Cuore alla Volontà.<br/>
<br/>
6) Il cavaliere Jedi usa la macchina biologica, ma sa di non essere la macchina. Infatti la macchina va svegliata, mentre noi in quanto anime lo siamo già; il punto è che al momento dell’incarnazione ci siamo identificati con la macchina e addormentati in essa.<br/>
<br/>
7)Cosa fa sì che uno Jedi passi al lato oscuro della Forza? La paura. Un uomo che non ha paura di perdere nulla -financo la vita dei suoi cari- non può essere tentato dagli Oscuri. Essi trovano la tua debolezza e la sfruttano. Esercizio: chiediti quali debolezze userebbero con te.<br/>
<br/>
8) I cavalieri Jedi sviluppano con il tempo il dono dell’invisibilità. Il loro corpo non scompare, ma scompaiono a comando emozioni e pensieri. Questo fa sì che passino inosservati. Sono infatti le nostre paure, invidie e aspettative a renderci visibili.<br/>
<br/>
9) Uno Jedi non crede nella Forza, egli SENTE la Forza, intorno a sé e dentro di sé. Nella misura in cui si identifica con l’anima l’allievo Jedi diventa canale della Forza che pervade l’Universo; la Forza che lo guida e lo sostiene nelle sue scelte.<br/>
<br/>
10)Ultimo punto del decalogo dedicato agli Jedi. Il cavaliere Jedi sente che i suoi nemici lo amano e lo spingono tutti i giorni a migliorarsi, ad aprire il suo cuore e a ignorare le spinte del suo ego. Egli è grato per tutto questo ai suoi nemici.</body></html>