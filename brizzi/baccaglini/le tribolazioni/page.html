<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>New Page</title>
</head><body><br/>
IL TERRENO SASSOSO: LE TRIBOLAZIONI<br/>
&nbsp;"Un'altra parte cadde in luogo sassoso, dove non c'era molta terra; subito germogliò, perché il terreno non era profondo. Ma, spuntato il sole, restò bruciata e non avendo radici si seccò."<br/>
&nbsp;-Mt 13, 5-6<br/>
&nbsp;Spiegazione di Gesù:<br/>
&nbsp;"Quello che è stato seminato nel terreno sassoso è l'uomo che ascolta la parola e subito l'accoglie con gioia, ma non ha radice in sé ed è incostante, sicché appena giunge una tribolazione o persecuzione a causa della parola, egli ne resta scandalizzato."<br/>
&nbsp;-Mt 13, 20-22<br/>
&nbsp;-Il seme penetra nel terreno e riesce a germogliare: vi sono frangenti in cui la Parola riesce a fare breccia dentro di noi e grande è la Gioia che ne segue: riconosciamo ciò che siamo realmente, intuiamo la fragranza dell'Anima che ci richiama a sé. Basterebbe rispondere sino in fondo a questa chiamata, lasciandoci portare abbastanza in profondità da scoprire che il ristoro da ogni affanno e da ogni afflizione è qui a portata di mano, è il nostro stesso Cuore che avevamo dimenticato.<br/>
&nbsp;-il terreno non è profondo, perché vi sono dei sassi: i "sassi" che impediscono alla consapevolezza appena sbocciata di radicarsi in profondità sono le emozioni "indurite", ovvero rimosse da lungo tempo e che da lungo tempo proiettavamo in ciò che del mondo esterno ci appariva brutto o ingiusto. Il contatto con l'Anima spezza l'identificazione con la mente e interrompe il meccanismo di proiezione: siamo costretti allora a riconoscere la "trave" delle emozioni negative che ostruiscono il nostro cuore: rabbia, paura, dolore; stati interiori rimossi che proiettavamo come "pagliuzze" sugli occhi dei nostri fratelli. <br/>
&nbsp;-il sole brucia il germoglio: se non possiamo fare a meno di riconoscere la sofferenza emotiva un tempo repressa, siamo costretti a sperimentarla, a SENTIRLA. Queste sono le tribolazioni e le persecuzioni a causa della Parola: sintonizzarci con la frequenza dell'Anima richiede di affrontare le situazioni della nostra vita in modo nuovo, senza più puntare il dito verso gli altri come causa della nostra infelicità e vivendo fino in fondo le emozioni trattenute nel nostro Cuore senza veli, con PRESENZA e abbandono; di riconoscere rabbia, dolore e angoscia come NOSTRI figli perduti, come parti di noi che chiedono solo di essere riportate a Casa, guarite nell'intimo contatto con la nostra essenza. Ma tutto ciò inizialmente fa male: come i raggi del sole bruciano il germoglio troppo fragile, così lo sciogliersi delle emozioni represse ci scotta, la sofferenza brucia in modo troppo intenso. E il contatto con l'Anima non si è fatto abbastanza profondo, da mostrarci che esso è proprio la cura lungamente attesa.<br/>
&nbsp;-Ne restiamo scandalizzati: l'aver visto più a fondo ciò che siamo ci scandalizza. Per il momento ci sembra scandaloso ammettere dentro di noi emozioni che abbiamo sempre preferito attribuire a cause esterne. Scoprire che eravamo arrabbiati prima che ci offendessero, o che ci sentivamo abbandonati prima che qualcuno ci abbandonasse è intollerabile: le strutture ancora rigide dell'ego, come i sassi nel terreno, impediscono alla consapevolezza di radicarsi e di resistere al bruciante contatto con il sole della Verità.<br/>
</body></html>