<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>New Page</title>
</head><body><br/>
&nbsp;Dopo che il terreno della personalità è stato reso idoneo, attraverso un lavoro psicologico, alla ricezione della semente del Perdono -del Seme Cristico- è possibile avventurarsi nelle profondità dell'insegnamento evangelico.<br/>
&nbsp;Siete coscienti della sofferenza e della rabbia che un evento del passato ha provocato in voi? Siete stati in grado, nei limiti del possibile, di esternare questa sofferenza e questa rabbia?<br/>
&nbsp;Bene. Cosa dovete fare, adesso?<br/>
&nbsp;1 - "Vegliate e pregate in ogni momento..." (Lc 21, 36): dovete allenarvi a mantenere uno stato di Attenzione Divisa ogni giorno, per più tempo possibile, idealmente in ogni momento della giornata. Cominciate imponendovi di restare presenti per minimo 1, massimo 5 minuti al giorno.<br/>
&nbsp;Ogni quattro settimane allungate il tempo prefissato di minimo 1, massimo 5 minuti. <br/>
&nbsp;Esempio:<br/>
&nbsp;-primo ciclo (ogni ciclo = 4 settimane): 5 minuti di presenza al giorno<br/>
&nbsp;-secondo ciclo: 10 minuti di presenza al giorno<br/>
&nbsp;-terzo ciclo: 15 minuti di presenza al giorno<br/>
&nbsp;E così via...<br/>
&nbsp;Nel contempo allenatevi a uno stato di preghiera incessante. Consiglio brevi preghiere di una sola frase, che possano essere ripetute come un mantra. Esempio: "Ti amo, mi dispiace, perdonami ti prego, grazie." (Ho-Oponopono) oppure: "Signore Gesù Cristo, Figlio del Dio Vivente, abbi pietà di me" (Esicasmo).<br/>
&nbsp;Sempre attenendovi a cicli di 4 settimane, potete ripetere la preghiera per tre volte ogni ora; poi per tre volte ogni 30 minuti; poi ogni 15 minuti, ogni 10, ogni 5, e, se riuscite, arrivare a recitarla interiormente senza sosta, per tutto il giorno.<br/>
&nbsp;Di fronte a qualunque forma di disagio dovesse sorgere nella pratica della preghiera o della presenza, sospendete temporaneamente o riducete l'intensità. Ascoltatevi sempre e non usatevi mai violenza.<br/>
&nbsp;2 - Attraverso la pratica della veglia e della preghiera incessante, riuscirete ad essere sempre più testimoni lucidi dei momenti in cui, ogni giorno, si manifestano in voi sofferenza o rabbia per il torto subito. Non dovete fare altro che restare presenti e pregare mentre questi due stati d'animo si manifestano, cercando di esternarli il meno possibile (questa non-esternazione non sarà repressiva, perché nella fase preparatoria avrete già dato spazio alla manifestazione degli stati emotivi). Nel contempo leggete una volta al giorno la parabola della zizzania e del buon seme riportata in Matteo 13, 24-30. Ogni volta che leggete la parabola meditate su di essa, tenendo ben ferme le seguenti analogie:<br/>
&nbsp;-la sofferenza è il terreno arato in cui è stato deposto il seme: quando siete presenti alla sofferenza, state irrigando il terreno con l'energia della vostra Attenzione e nutrendo il seme affinché cresca.<br/>
&nbsp;-la rabbia è come concime: quando siete presenti alla rabbia, essa è come energia aggiuntiva che intensifica la vostra presenza e la rende ancora più sostanziosa e atta a nutrire il seme.<br/>
&nbsp;-la zizzania è il discorso mentale che vi parla del torto che avete subito e vi incita a incanalare la vostra rabbia in un qualche tipo di esternazione vendicativa rivolta a chi vi ha ferito. Non dovete preoccuparvi di "estirpare" questa pianta infestante, essa sarà spontaneamente bruciata quando il seme giungerà a dare frutto. Solo, osservate la mente e lasciatela stare, occupandovi di dare attenzione\energia solo al vostro reale stato emotivo.<br/>
&nbsp;-il seme e il frutto che esso giungerà a dare rappresentano il Perdono: poco a poco i costrutti mentali giudicanti bruceranno, dissolvendosi spontaneamente; la rabbia si trasformerà in una presenza più intensa e vivida; la sofferenza sarà trasfigurata, attraverso il nutrimento di un'attenzione costante, sino ad ospitare il frutto lussureggiante del Seme Cristico. <br/>
&nbsp;A tempo debito, dove prima c'era sofferenza, sperimenterete uno stato di connessione all'energia del Cristo, la quale, attraverso la vostra Anima, farà vibrare di gioia e compassione tutto il vostro essere. Giungerà la percezione intuitiva del perché avete subito proprio quel torto, e di quale qualità animica è stato la rivelazione.<br/>
&nbsp;In quel giorno, non troverete parole sufficienti a ringraziare coloro che per lungo tempo avevate chiamato "nemici".<br/>
&nbsp;Buon cammino!<br/>
</body></html>