<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Il tuo regno</title>
</head><body><br/>
IL MIO REGNO NON È DI QUESTO MONDO <br/>
&nbsp;Ricorda che non sei qui per vincere nel mondo ma per vincere il mondo. Nel mondo, probabilmente sarai sconfitto. Questo tuttavia non ti impedirà di vincere il mondo intero.<br/>
&nbsp;Rispose Gesù: «Il mio regno non è di questo mondo; se il mio regno fosse di questo mondo, i miei servitori avrebbero combattuto perché non fossi consegnato ai Giudei; ma il mio regno non è di quaggiù»<br/>
&nbsp;-Gv 18, 36<br/>
&nbsp;Appartenere al Regno di Dio e non al mondo significa prendere cittadinanza nei Cieli. Tu sei qui per spostare la sede della tua coscienza dal corpo mentale al Corpo Glorioso, ovvero per identificare il centro del tuo essere nella Presenza dell'Anima. <br/>
&nbsp;Se appartieni al mondo -al piano della personalità-, il mondo è la tua casa e le sorti di ciò che accade sono per te l'essenziale. Se lotti per affermare un'ideologia o uno stile di vita per te è essenziale vincere, riuscire a plasmare la realtà materiale in un certo modo piuttosto che in un altro. Se vuoi la giustizia nel mondo, vuoi che il mondo sia in un certo modo e dipendi da come il mondo è. Fintanto che il mondo sarà ingiusto non avrai pace. Sei identificato con l'obiettivo delle tue azioni, la tua causa ti possiede. <br/>
&nbsp;Se appartieni al Regno, il mondo per te non è che un luogo simbolico; non è la tua casa. Come agisci nel mondo non è affatto irrilevante, ma le tue azioni sono libere dallo scopo e sono fini a se stesse. Quando agisci appartieni a te stesso nel presente. Se lotti a favore o contro un certo disegno di legge, le tue azioni servono a testimoniare ORA, la Giustizia del tuo Cuore. Se cerchi di diffondere un'ideologia, il tuo impegno è il simbolo della Sapienza di Dio. Se aiuti i poveri, il gesto rappresenta la Carità celeste incarnata sulla terra, incarnata IN QUESTO ISTANTE. Non ha nessuna importanza se alla fine quella legge sarà approvata o meno, se quell'ideologia si affermerà o meno, se le condizioni future dei poveri saranno effettivamente migliori. Tu agisci ADESSO perché appartieni a un Regno Celeste che è già qui, qualunque cosa accada nel mondo. Non hai uno scopo, non appartieni a una causa, eppure agisci con intensità sconosciuta a chi combatte per cambiare il mondo.<br/>
&nbsp;Il mondo probabilmente non sarà salvato. Tu probabilmente perderai. Non combattere per raggiungere qualcosa, combatti come se avessi già perso. Combatti per combattere. Il tuo gesto, la tua postura, il tuo sguardo, le tue parole, devono essere simboli dello splendore celeste esibito sulla terra; un vessillo del Regno di Dio piantato sulla terra. E per questo non hai bisogno di uno scopo e di un futuro. Questo momento è sufficiente. Il tuo Regno non è di questo mondo.<br/>
</body></html>