<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Divorati da Cronos</title>
</head><body><br/>
DIVORATI DA CRONOS<br/>
&nbsp;Tentare di cambiare una situazione contingente non serve a nulla, fornisce risultati solo parziali, mentre il nostro scopo è trovare una soluzione radicale, definitiva, non revocabile. E questa soluzione è costituita dal nostro sottrarci all’inganno del tempo. Smettiamo di farci divorare da Cronos!<br/>
&nbsp;Gli uomini infatti, se non l’aveste ancora capito, vivono in un’illusione, in un mondo finto. Non vi sto parlando dal piano intellettuale, non mi limito a dire che viviamo in un mondo di menzogne o di falsi sentimenti, questo credo che riescano a capirlo un po’ tutti, ma ciò che pochissime persone riescono a comprendere è che tutto ciò che si trova all’interno della nostra coscienza ordinaria ha la stessa consistenza d’un film. Io sto parlando a un livello molto profondo: il mondo come lo percepiamo è totalmente finto, viviamo dentro un’allucinazione sensoriale. Quando saremo dall’altra parte rideremo di politica, sesso, denaro e guerre. Ma per adesso siamo nel gioco e si gioca con le sue regole... sennò che gusto c’è? L’importante è non perdere di vista il fatto che resta un gioco. Va bene anche arrabbiarsi, sapendo che è un gioco.<br/>
&nbsp;Il segreto che mi è stato rivelato tanto tempo fa da una donna – una grande donna – è che il tempo è una trappola, una trappola utile, con un suo preciso significato evolutivo, ma pur sempre una trappola. Gli uomini vengono quotidianamente divorati dal tempo. <br/>
&nbsp;Ancorarsi alla presenza nel qui-e-ora è la porta che serve a slittare fuori da questa situazione.<br/>
&nbsp;Il vostro cronocane <br/>
</body></html>