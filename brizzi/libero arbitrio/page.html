<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>libero arbitrio</title>
</head><body><br/>
LIBERO ARBITRIO<br/>
&nbsp;Oggi ho pensato di andare a fare una passeggiata in bicicletta e poi ci sono andato. Ci sono andato perché l’ho deciso io con un pensiero. Ci sono andato perché posseggo libero arbitrio e ho deciso di andarci. O almeno così parrebbe a uno sguardo poco attento.<br/>
&nbsp;Ma qualcosa non mi torna.<br/>
Allora ripercorro all’indietro il cammino di quell’idea e mi rendo conto che mi è semplicemente “venuta in mente” a un certo punto, mentre facevo altro in giro per casa mia.<br/>
&nbsp;Posso davvero affermare di aver deciso io di uscire in bicicletta? <br/>
&nbsp;CHI è responsabile di quell’idea che mi è venuta in mente?<br/>
L’ho fatta accadere io, volontariamente? E in che modo sarei riuscito a “farla accadere” nella mia testa? Come ho fatto a farmela “venire in mente”? Oppure è semplicemente arrivata a un certo punto nella mia testa?<br/>
&nbsp;Quel pensiero è accaduto o l’ho fatto accadere io?<br/>
&nbsp;È terribile... lo so. Ma la verità non è mai facile da accettare.<br/>
<br/>
<br/>
LIBERO ARBITRIO – parte 2<br/>
&nbsp;«Che devo fare della mia vita?» si chiedono le persone.<br/>
&nbsp;«Sto facendo la cosa giusta? Ho preso le decisioni giuste fino ad ora?» si chiedono altri.<br/>
&nbsp;Ma è davvero possibile che la vostra sia una “vita sbagliata”? Lasciate perdere i discorsi sugli assassini e gli stupratori. Adesso, qui, ci siamo voi e io. Se un assassino mi domanda qualcosa, a lui darò la risposta che gli serve.<br/>
&nbsp;Porsi queste domande implica considerarsi come un’entità separata dalla vita, estranea al suo flusso, che crede di poter agire sulla vita come se questa fosse qualcosa di separato, di “oggettivamente esterno”. Le persone si fanno queste domande perché si sono auto-estirpate dal flusso della vita e la guardano come dall’esterno. Non se ne sentono più parte integrante.<br/>
&nbsp;Così come l’acqua scorre nel fiume e la pioggia cade dal cielo, le decisioni avvengono dentro di me, i pensieri appaiono e scompaiono... con la stessa spontaneità, naturalezza, assenza di volontà... di una foglia che cade dall’albero.<br/>
&nbsp;Non c’è mai stata una decisione alternativa, se non nella vostra testa. E questo è magnificamente rilassante.<br/>
</body></html>