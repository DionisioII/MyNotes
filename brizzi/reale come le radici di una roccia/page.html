<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Reale come le radici di una roccia</title>
</head><body><br/>
REALE COME LE RADICI D’UNA ROCCIA<br/>
&nbsp;La solidità non esiste. Non significa che la realtà non esiste, ma solo che è molto meno solida e molto meno stabile di quanto si potrebbe credere quando si sbatte col ginocchio contro lo spigolo del tavolo. La fisica degli ultimi cento anni ha dimostrato ciò che gli sciamani, i maghi e gli individui risvegliati sanno da migliaia di anni. Al momento attuale non sappiamo con certezza di cosa è fatto il mondo. Stiamo quindi vivendo un spaccatura: da una parte la scienza convenzionale e il percepire comune devono continuare a dare per scontato che tutto è fatto di piccolissimi atomi, altrimenti crollerebbe l’intero sistema, dall’altra parte le menti eccelse che hanno dato il la alla fisica quantistica (Schroedinger, Heisenberg, Bohm, Bohr; per i più coraggiosi consiglio “L’immagine del mondo” di Schroedinger) affermano che la realtà è fatta di «funzioni d’onda che collassano», non veri e propri oggetti ma «probabilità che eventi si verifichino».<br/>
&nbsp;Ma non c’è bisogno di scomodare la fisica quantistica. A scuola la maestra ci insegna che il punto è un ente senza dimensioni. E partendo da questo presupposto assurdo... come se niente fosse... comincia a tracciare sulla lavagna linee, piani, solidi, ecc. Tutto il nostro mondo è fatto di punti “senza dimensioni”, ossia niente di solido. L’informazione corretta ci viene data già alle elementari, ma poi ce ne scordiamo. Se veramente voi aveste “incarnato” le implicazioni di tutto questo, dovreste spogliarvi nudi e uscire di casa correndo e gridando, anziché fare il pranzo di Pasquetta con gli amici, andare a lavorare, pagare le imposte, ecc.<br/>
&nbsp;Il vostro cane nudo (su una bicicletta senza sellino)<br/>
</body></html>