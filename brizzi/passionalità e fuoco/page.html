<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>passionalità e fuoco</title>
</head><body><br/>
PASSIONALITÀ E FUOCO<br/>
&nbsp;Un approfondimento del tweet che ho pubblicato stamattina.<br/>
Spesso chi è soggetto alle sue passionalità può dare l’idea di essere una persona forte. Per esempio, chi si arrabbia può sembrare una persona “che si fa rispettare” e quindi da temere, oppure chi esprime una forte sessualità può sembrare uno/a con un grande potere sull’altro sesso.<br/>
&nbsp;Il primo aspetto da considerare è che in effetti queste persone sono dotate di un grande Fuoco, il che è positivo, se consideriamo che la maggior parte dei terricoli è costituita da zombie che vivono nella tiepidezza, a un livello energetico molto basso, per cui non sono in grado di esprimere passioni forti né in positivo né in negativo.<br/>
&nbsp;Il secondo aspetto da considerare è che finché questo Fuoco si esprime attraverso i centri inferiori, utilizzando i meccanismi della personalità, non rappresenta un’autentica forza, bensì un grande potenziale mal utilizzato. Questo utilizzo sconsiderato del Fuoco può diventare dannoso per la persona stessa, la quale solitamente, non riuscendo a controllare queste sue potenti spinte interiori, finisce per mettersi nei guai. Il Fuoco, si dice, se non è correttamente veicolato verso i centri superiori, consuma il “vaso” che lo contiene. Sarebbe quasi augurabile non averlo, come la maggior parte delle persone. Ma vi assicuro che è meglio averlo.<br/>
&nbsp;Per non sentire il proprio Fuoco che si accumula, la personalità mette in atto differenti vie: lo esprime direttamente, di solito attraverso aggressività e sesso (ma ben presto si rende conto che non ha mai fine). Oppure lo sublima, almeno in parte, attraverso lo sport, l’arte, lo studio. Oppure... tenta di rimuovere quell’insopportabile ardore attraverso la sedazione: alcool, droghe, serate in discoteca, corse in auto, ecc.<br/>
&nbsp;Per imparare a veicolarlo verso l’alto c’è invece la via consapevole del Lavoro su di Sé.<br/>
&nbsp;Il vostro cane ardente<br/>
</body></html>