<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>L'intervallo</title>
</head><body><br/>
L’INTERVALLO<br/>
&nbsp;Tutte le volte che ci ricordiamo (e la parola chiave è proprio “ricordarselo”) di creare un intervallo nel flusso mentale di immagini e pensieri, la luce della nostra presenza consapevole si rafforza e si estende. Fosse anche solo per pochi secondi in un’intera giornata.<br/>
&nbsp;Si tratta di trovare il coraggio di convogliare la nostra attenzione nel qui-e-ora, diventando profondamente consapevoli di quel silenzioso vuoto CHE ESISTE AL DI LÀ – al di sotto, come substrato – dell’attività mentale e delle emozioni. O per meglio dire: quel silenzioso, consapevole vuoto DI CUI SONO FATTI sia l’attività mentale che le emozioni.<br/>
&nbsp;Si tratta di distogliere la consapevolezza dalla perenne identificazione con la mente; identificazione che ci induce a credere – talvolta con inaudita intensità – di essere un mucchio di pensieri ed emozioni in balìa del mondo.<br/>
&nbsp;Quando nella giornata questi intervalli divengono sempre più numerosi, ampi e profondi, può accadere che avvertiamo la pura consapevolezza di cui siamo in verità fatti con una tale intensità e gioia da renderci immediatamente comprensibile perché nelle scritture sacre esistono espressioni come «la gloria del Signore lo avvolse di luce» o perché si parli di «assunzione in Cielo» o «venire rapiti in Cielo».<br/>
&nbsp;Il vostro cane assunto (a tempo determinato)<br/>
</body></html>