<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>IMpotenti</title>
</head><body><br/>
IMPOTENTI<br/>
&nbsp;Riusciamo ad accettare di essere essenzialmente impotenti di fronte alla vita?<br/>
Non abbiamo alcun potere di decidere se tornando a casa qualcuno ci verrà addosso con la sua auto oppure incontreremo l’amore della nostra vita. Una mucca congelata potrebbe cadere da un aereo che trasporta merci e colpirci, potremmo incontrare un vecchio amico o un ex fidanzato e riallacciare dei rapporti. In ogni caso non lo avremmo deciso noi.<br/>
&nbsp;Cosa volete controllare? Perché non vi abbandonate?<br/>
&nbsp;Al cospetto di tutto non siete niente.<br/>
&nbsp;Troviamo conforto nel pensare che il mondo sia stabile e prevedibile. <br/>
Stasera usciremo dal lavoro, saliremo in macchina, torneremo a casa, lì c’è il nostro partner, magari dei figli, magari solo la televisione o i nostri libri. Come dico in “Come la pioggia prima di cadere”, la sensazione che abbiamo è che il futuro sia qualcosa di solido e che stia lì ad aspettarci, ogni sera. Abbiamo la sensazione di entrare in un futuro che è già lì. Neghiamo di continuo la realtà, nonostante essa sia evidente: ogni secondo viene creato in questo istante. Casa nostra non è già lì ad attenderci, e quando accade una disgrazia, come un terremoto, abbiamo per un attimo l’occasione di percepire la realtà: niente è già costruito finché non lo viviamo. Non abbiamo potere su nulla. Occasione che di norma ci lasciamo sfuggire.<br/>
&nbsp;Il vostro cane impotente<br/>
<br/>
<br/>
<br/>
IMPOTENTI – Parte 2<br/>
&nbsp;Dopo la prima parte di questo post molti di voi si sono posti tre domande in particolare: <br/>
&nbsp;1) Ma chi si abbandona alla vita non deve fare più nulla e diventare fatalista? <br/>
2) Come si concilia il fatto che siamo impotenti con il fatto che tutto è dentro di noi e siamo responsabili al 100% per quanto ci accade?<br/>
&nbsp;3) Come puoi scrivere un libro – “Come la pioggia prima di cadere” – che è un inno all’abbandono e all’assenza di responsabilità e scrivere al contempo un libro – “Il libro di Draco Daatson” – che è un continuo invito a diventare il re onnipotente del proprio regno?<br/>
&nbsp;Rispondo alla prima. L’abbandono, nella scala musicale, sarebbe l’ottava superiore del fatalismo. Si trovano su due piani di coscienza differenti. L’abbandono interiore implica il continuare a occuparvi di tutto ciò che necessita la vostra missione: talvolta è una vita frenetica da imprenditore e talvolta è una vita da insegnante di meditazione. L’abbandono non implica “cosa” fare, bensì il “come” farlo. L’abbandono al suo massimo grado vi consente di non sentirvi più un “io” che si dibatte nella vita per cercare di sopravvivere. Niente più ansia, niente più paura di non riuscire o di non essere all’altezza.<br/>
Voi sapete che è Dio – o, se vi piace di più, la vita – a decidere se oggi vi verrà rubata la macchina, però quando la parcheggiate l’allarme lo inserite lo stesso, perché fa parte del gioco.<br/>
&nbsp;Essere fatalisti significa invece fregarsene delle conseguenze dei propri atti e implica smettere di compiere i propri doveri per portare a termine la propria missione sulla Terra.<br/>
&nbsp;Segue parte 3.<br/>
<br/>
<br/>
<br/>
IMPOTENTI – Parte 3<br/>
&nbsp;Rispondo alle altre due domande.<br/>
&nbsp;Il mio obiettivo per questa incarnazione è condurre le persone al risveglio della coscienza, per cui utilizzo ogni mezzo necessario: parlarvi della pericolosità dei vaccini, della non-dualità, dei pericoli del controllo planetario, del lavoro magico/alchemico, del lavoro sul qui-e-ora. Non sono identificato con nessuna via in particolare, per cui mi adatto alle differenti conformazioni delle vostre menti. Ma domani potrei scrivere un post dove dico che sono esclusivamente cristiano o esclusivamente teosofo. Saranno sempre due modalità per far breccia nel sonno e riattivare il cuore delle persone.<br/>
&nbsp;Detto questo: abbandonarsi totalmente alla vita o prendersi la totale responsabilità per tutto quello che ci accade, se ci pensate bene, porta allo stesso risultato. Quei due libri sono due ponti differenti per attraversare lo stesso fiume. Ricordate che non scrivo mai niente a caso, nemmeno quando su questa pagina vi consiglio un pezzo musicale o un video, figuriamoci quando scrivo un libro. So che molti mi accusano di superficialità, invece non immaginate quanto tutto, ma proprio tutto, sia ponderato e verificato.<br/>
&nbsp;Pensare che chiunque incontriamo e qualsiasi evento ci accada sia deciso – sebbene inconsciamente – da noi o pensare che non possiamo decidere nulla, perché è l’ “intelligenza della vita” che decide e noi siamo impotenti... è la stessa cosa. In entrambi i casi, il nostro piccolo “io” con manie di controllo viene buttato fuori dal gioco. <br/>
&nbsp;Che decida l’inconscio o che decida la vita, in entrambi i casi non decido “io”, per cui devo accettare quello che accade. E questo spezza le ali all’ego.<br/>
&nbsp;Il vostro cane spezzato<br/>
</body></html>